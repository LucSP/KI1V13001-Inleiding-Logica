# Werklast en zelfstudie {.unnumbered}

Dit is een cursus van **7.5 ECTS**. Aangezien één ECTS voor **28 uur** werk
staat, betekent dit dat je ongeveer **210 uur** in deze cursus moet steken om
hem succesvol af te sluiten.

Er zijn 14 hoorcolleges en een gelijk aantal werkgroepen van twee uur elk. Dit
somt op tot **56 contacturen**. Met de zes uur voor beide tentamens bij elkaar,
komen we op een totaal van 62 uur. Dit geeft ruimte voor **148 uur
zelfstudie**. Naar mijn ervaring heb je ongeveer de tijd van een hoorcollege
nodig om een hoorcollege voor te bereiden (lecture notes bestuderen, de stof
begrijpen). Hetzelfde geldt voor de werkgroepen (huiswerk maken, de stof tot je
nemen). Dat betekent dat er nog **92 uur over is voor zelfstudie**. Wederom
adviseren we je met klem om deze tijd ook te gebruiken. Je kunt niet verwachten
de cursus te halen zonder er zelf meer tijd in te steken. Omdat elke student op
een eigen manier werkt, kan ik geen algemeen advies geven over hoe je deze uren
moet inrichten. Ik kan wel suggesties doen: je kunt meer opgaven maken (uit de
lecture notes of je vraagt je TA naar meer opgaven), je kunt het extra
materiaal lezen, nogmaals door de slides gaan, de lecture notes herlezen, naar
een studiemiddag gaan, bijles nemen, ....
